<!DOCTYPE html>
<html>
<head>
<title>唐詩三百首</title>
</head>

<body align="center">

    <img src="img/mountain.jpg" width="300">

    <h1>山石 韓愈</h1>

    <p>山 石 犖 确 行 徑 微 ， 黃 昏 到 寺 蝙 蝠 飛 。<br>
        升 堂 坐 階 新 雨 足 ， 芭 蕉 葉 大 梔 子 肥 。<br>
        僧 言 古 壁 佛 畫 好 ， 以 火 來 照 所 見 稀 。<br>
        鋪 床 拂 席 置 羹 飯 ， 疏 糲 亦 足 飽 我 飢 。<br>
        夜 深 靜 臥 百 蟲 絕 ， 清 月 出 嶺 光 入 扉 。<br>
        天 明 獨 去 無 道 路 ， 出 入 高 下 窮 煙 霏 。<br>
        山 紅 澗 碧 紛 爛 熳 ， 時 見 松 櫪 皆 十 圍 。<br>
        當 流 赤 足 踏 澗 石 ， 水 聲 激 激 風 生 衣 。<br>
        人 生 如 此 自 可 樂 ， 豈 必 局 促 為 人 鞿 。<br>
        嗟 哉 吾 黨 二 三 子 ， 安 得 至 老 不 更 歸 。<br>
    </p>
    
</body>

</html>
